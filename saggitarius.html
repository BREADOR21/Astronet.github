<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Sagitta Bilgi</title>
</head>
<body>
    <h1>saggita</h1>
    <p>Sagitta ya da Okçuk takımyıldızı, modern 88 takımyıldızdan biridir. Sagitta adı Latince'de ok anlamına gelmektedir. Bu takımyıldız Sagittarius (Yay) takımyıldızıyla karıştırılmamalıdır. Antik olduğu halde, 4. kadirden daha parlak yıldızı olmaması ve gökyüzündeki (Tay ve Güneyhaçı takımyıldızlarından sonra) en küçük takımyıldız olmasından ötürü önemsiz bir takımyıldızdır. Batlamyus, 1. yüzyılda listelediği 48 takımyıldız arasına (daha da küçük, yalnızca 4 derece karelik bir alanı kaplayacak şekilde) bu takımyıldızı da dahil etmiştir. Günümüzde Uluslararası Astronomi Birliği'nce belirlenmiş 88 modern takımyıldızdan biridir. Kuzey gökkürede yer alır ve gök ekvatorundan çok fazla uzakta yer almaması sebebiyle Güney Kutup Dairesi haricinde dünyanın her yerinden görülebilir.

        Okçuk Samanyolu bölgesinde yer alır ve etrafında şu takımyıldızlar vardır (kuzeyden başlayarak saat yönünde): Tilkicik, Kahraman, Kartal ve Yunus takımyıldızları.
        
        Dikkat çekici özellikleri
        Yıldızları
        Okçuk takımyıldızı bölgesindeki parlak yıldızlardan bazıları şunlardır:
        
        α Sge: Ok (Arapça سهم; Sham) adı da verilen bu G1 II sınıfından, 4.37 kadir parlaklığındaki sarı ve parlak dev yıldız 610 ışık yılı uzaklıktadır. Yine 4.37 kadir parlaklığındaki β Sge ile birlikte, atlı arabalara takılan okların sivri uçlarını ya da Roma ordusunda bir dönem kullanılmış olan çift uçlu okları temsil eder.
        γ Sge: bu soğuk dev (M0 III, 3.47 kadir) δ Sge ve ε Sge mızrağı oluşturur. Yaklaşık 170 ışık yılı mesafededir.
        δ Sge: görsel çift olmasından şüpheleniliyor. Tek yıldız gibi görünüyor fakat M2 II ve A0 V sınıflarında bileşik tayf görüntüsü yayımlıyor. 3.82 kadir parlaklığında.
        ε Sge: G8 III, 5.66 kadir, çoklu yıldız sistemi (4 bileşen; B bileşeni görsel)
        η Sge: K2 III tayf sınıfında, 5.1 kadir parlaklığında ve Hyades hareketli grubuna dahil.
        Derin uzay nesneleri
        M71 küresel yıldız kümesi: çoğunlukla açık yıldız kümesi olduğu sanılan seyrek bir küresel kümedir. 13000 ışık yılı mesafededir. 1745 ya da 1746 yılında Fransız astronom Philippe Loys de Chéseaux tarafından keşfedilmiştir.
        Tarihi
        Geçmişte takımyıldız Sham olarak adlandırılmıştır; günümüzde bu isim yalnızca takımyıldızın tek bir yıldızına, α Sagittae'ye aittir. Sagitta adını Romalılar vermiştir.[kaynak belirtilmeli]
        
        Bu takımyıldız Johann Bayer'in yıldız adlandırmalarında hataya düştüğü takımyıldızlardan biridir. Hatta bu takımyıldızın en parlak yıldızı γ Sagittae'dir. Bu tarz bir yanlış adlandırma Yay takımyıldızı için de söz konusudur.</p>
</body>
</html>